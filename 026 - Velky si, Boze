<?xml version="1.0" encoding="UTF-8"?>
<song>
    <title>Veľký si, Bože</title>
    <author>TEXT: Lajos Kováts, prel. Ondrej Betko st.; HUDBA: Lajos Kováts</author>
    <hymn_number>26</hymn_number>
    <presentation>V1 V2 V3</presentation>
    <theme>TROJJEDINÝ BOH A NEBESKÝ OTEC / Boh - Stvoriteľ a Udržiavateľ sveta; </theme>
    <lyrics>[V1]
 Veľký si, Bože,
 hrozná Tvoja sila,
 slovom si stvoril
 nebesia i zem.||
 Velil si: Staň sa!
 A z ničoty pustej
 vytrysklo svetlo,
 nastal prvý deň.||
 Tisíce slncí,
 myriady svetov,
 celý ten vesmír
 plní rozkaz Tvoj.||
 Chvejúcim srdcom
 obdivujem, chválim
 nesmiernu moc a silu,
 Tvorca môj.
[V2]
 Veľký si, Bože,
 veľká Tvoja múdrosť,
 všetko si krásne,
 múdro vykonal.||
 Syn zeme získal
 Božích detí hodnosť,
 zo svojho Ducha
 si mu ducha dal.||
 Kvetinky nežné,
 vekovité duby,
 každý tvor svedčí,
 akýs´ múdry Boh!||
 Pokorne slávim
 osvietenou mysľou
 najväčšiu múdrosť
 plnú zázrakov.
[V3]
 Veľký si, Bože,
 veľká Tvoja láska,
 ktorou ma Syn Tvoj
 blaží každý čas.||
 Tlejúci knôt
 On novým ohňom kriesi,
 chabú trsť rovná,
 napravuje zas.||
 Keď mrel som v hrôze,
 ubíjaný hriechom,
 s ľútosťou si ma
 k sebe privinul.||
 S vďakou a chválou
 na kolenách žehnám
 otcovskú lásku,
 v nej som spočinul. </lyrics>
</song>