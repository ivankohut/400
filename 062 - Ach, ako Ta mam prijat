<?xml version="1.0" encoding="UTF-8"?>
<song>
    <title>Ach, ako Ťa mám prijať?</title>
    <author>TEXT: Paul Gerhard, voľne prel. Ondrej Betko st.; HUDBA: Melchior Teschner</author>
    <hymn_number>62</hymn_number>
    <presentation>V1 V2 V3 V4</presentation>
    <theme>PÁN JEŽIŠ KRISTUS / Slávnostný vstup do Jeruzalema - Kvetná nedeľa; </theme>
    <lyrics>[V1]
 Ach, ako Ťa mám prijať,
 Ty slávny, večný Kráľ?
 Ach, ako hold Ti vzdávať,
 kde hľadať slová chvál?||
 Ty zapáľ svetlo viery,
 v ňom duša Teba zrie,
 si v moci prenesmierny,
 tvár slávou sa Ti skvie!
[V2]
 Tak ako zástup dávny
 i ja Ťa vítať chcem.
 Hľa, moje kvety, palmy
 tiež pokrývajú zem.||
 Čo drahé v sebe nájdem,
 chcem dnes Ti s láskou dať,
 v prach svoje srdce kladiem,
 Ty príď ho v milosť vziať!
[V3]
 Znie hosana Ti, sláva,
 veď ideš ako kráľ,
 čo trón svoj zanecháva,
 by jedným z nás sa stal.||
 Príď kráľovstvo už Tvoje
 k nám, ľuďom plných bied,
 stíš búrky, nepokoje,
 svet k láske, mieru veď!
[V4]
 Príď, Ježišu môj drahý,
 zdob krásou našu zem,
 prúd hriechov zlostný, dravý,
 Ty zahať, srdcia zmeň!||
 Tak bude, Kráľu večný,
 vek blahý rozkvitať
 a zástup nekonečný
 Ti príde poctu vzdať. </lyrics>
    <user1>Spevník - 400 kresťanských piesní
Bratská jednota baptistov v SR
Rok vydania 2014</user1>
</song>