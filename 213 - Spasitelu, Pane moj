<?xml version="1.0" encoding="UTF-8" standalone="yes"?>
<song>
    <title>Spasiteľu, Pane môj</title>
    <author>TEXT: Charles Wesley, prel. Juraj Potúček, upr. Jana Nagajová; HUDBA: Simeon B. Marsh</author>
    <hymn_number>213</hymn_number>
    <presentation>V1 V2 V3 V4</presentation>
    <theme>ŽIVOT KRESŤANA / Vzťah lásky a dôvery k Pánovi; </theme>
    <lyrics>[V1]
 Spasiteľu, Pane môj,
 k Tebe len sa utiekam. 
 V hrôze búrok pri mne stoj,
 loďku žitia veď Ty sám!||
 Skry ma, Pane, zachovaj, 
 kým je vôkol búrky čas,
 v prístav mieru vojsť mi daj,
 kde je svetla večný jas! 
[V2]
 Na Teba sa spolieham,
 keď ma stíha satan, hriech. 
 Útočišťom buď mi sám, 
 dopraj uzrieť spásy breh!||
 Prikry, Pane, krídlami, 
 stíš ma, keď sa chveje zem,
 Ty si vyryl na dlani
 moje meno, iste viem! 
[V3]
 Všetku moc a slávu máš,
 Tvoje slovo mocná zbroj.
 Viem, že Ty mi silu dáš,
 vleješ vzácny pokoj svoj.||
 Aj keď často v biede lkám,
 dáš mi nádej v úzkosti,
 Tvoja láska víťazná
 dušu z biedy vyprostí. 
[V4]
 Milosti a lásky dosť
 pre každého, Pane, máš.
 Odpusť viny, zahlaď zlosť,
 počuj vrúcny, tichý hlas!||
 Duše smäd Ty uhasíš,
 Ty si živej vody zdroj.
 Tvoje meno moja skrýš,
 naveky chcem zostať Tvoj! </lyrics>
</song>
