<?xml version="1.0" encoding="UTF-8"?>
<song>
    <title>Hľaď na toto zhromaždenie!</title>
    <author>TEXT: Augustín Štefanec; HUDBA: William L. Viner</author>
    <hymn_number>302</hymn_number>
    <presentation>V1 V2 V3 V4</presentation>
    <theme>ZBOROVÝ ŽIVOT / Zhromaždenia Božieho ľudu; </theme>
    <lyrics>[V1]
 Hľaď na toto zhromaždenie,
 Otče, v láske bohatý,
 /: keď sme spolu v Tvojom mene,
 kiež nás Duch Tvoj posvätí! :/
[V2]
 K vode živej z nebies trónu
 aj dnes svoje deti veď,
 /: aby nikto z Tvojho domu
 neodišiel smädný späť! :/
[V3]
 Z Tvojho slova počuť chceme
 spásnej pravdy jasnú zvesť,
 /: ktorú ľuďom tejto zeme
 v moci Ducha máme niesť :/
[V4]
 Ty si naše útočište,
 záštita, náš Spasiteľ,
 /: s Tebou zvíťazíme iste,
 Ty si život, spása, cieľ, :/</lyrics>
    <user1>Spevník - 400 kresťanských piesní
Bratská jednota baptistov v SR
Rok vydania 2014</user1>
</song>