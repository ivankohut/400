<?xml version="1.0" encoding="UTF-8"?>
<song>
    <title>Ó, nechoď svetom sám a sám!</title>
    <author>TEXT: anon., zo spevníka „Piesne sionské“, prel. Mária Royová, upr.; HUDBA: James McGranahan</author>
    <hymn_number>127</hymn_number>
    <presentation>V1 V2 V3 V4</presentation>
    <theme>BOŽIE DIELO ZÁCHRANY ČLOVEKA / Pozvanie k Pánovi Ježišovi; </theme>
    <lyrics>[V1]
 Ó, nechoď svetom sám a sám,
 poď s nami k nebies výšinám,
 poď s nami domov len!||
 Poď s nami do nebeských brán,
 kde radosť večnú dáva Pán,
 kde večne trvá deň.||
 Poď len, poď len,
 poď tam, kde čaká Spasiteľ,
 poď len, poď len,
 On túži, by si vstal a šiel!
[V2]
 Syn márnotratný, počuj hlas,
 čo z diaľky teba volá zas,
 tak vráť sa domov, vráť!||
 Tvoj Otec s láskou vyzerá,
 či syn sa domov poberá,
 On všetko chce ti dať.||
 Poď len, poď len,
 veď Otec ťa tak miluje,
 poď len, poď len,
 i nad tebou sa zľutuje!
[V3]
 Ty tiež poď, dcéra zblúdilá,
 čo domov svoj si stratila,
 ach, kedy nájsť sa dáš?||
 Tvoj Pán ti núka spasenie
 i pre teba má zmierenie,
 tak prečo odkladáš?||
 Poď len, poď len,
 hoc čierny, tmavý je hriech tvoj,
 poď len, poď len,
 krv Kristova je spásy zdroj!
[V4]
 Ó, s nami poď a nechoď sám,
 my putujeme k nebesám,
 poď s nami v blaha ríš!||
 Nás vedie Ježiš, slávy Pán,
 už diabol neuškodí nám,
 tam slávu uvidíš.||
 Poď len, poď len,
 poď zložiť hriechy pod kríž tam,
 poď len, poď len,
 On túžby tvoje splní sám! </lyrics>
    <user1>Spevník - 400 kresťanských piesní
Bratská jednota baptistov v SR
Rok vydania 2014</user1>
</song>