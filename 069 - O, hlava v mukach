<?xml version="1.0" encoding="UTF-8" standalone="yes"?>
<song>
    <title>Ó, hlava v mukách</title>
    <author>TEXT: Bernard z Clairvaux, podľa čes. prekladu J. Bašteckého prel. Marie Rafajová; HUDBA: H. Leo Hassler, harm. Johann Sebastian Bach</author>
    <hymn_number>69</hymn_number>
    <presentation>V1 V2 V3 V4</presentation>
    <theme>PÁN JEŽIŠ KRISTUS / Utrpenie a smrť - Veľký piatok; </theme>
    <lyrics>[V1]
 Ó, hlava v mukách, žiali,
 rán plná pre môj hriech,
 tŕň krvou zrak Ti kalí,
 si svetu na posmech!||
 Ty, hlava ozdobená cťou,
 slávou, milosťou,
 ó, ako pohanená si
 ľudskou hriešnosťou!
[V2]
 Kam zaniesť biedu svoju,
 kam s bôľom tým sa skryť,
 že trest za vinu moju
 si musel podstúpiť?||
 Žiť nový život, Pane,
 som vrúcne zatúžil
 a čakám zľutovanie,
 veď smrť som zaslúžil.
[V3]
 Ó, ako vyriecť chválu,
 kde slávospevy vziať?
 Či možno, žitia Kráľu,
 dosť Tebe ďakovať,
 že Tvojím smiem byť, Pane?||
 Daj vernosti mi cnosť,
 skry do svojej ma dlane
 i dnes i pre večnosť!
[V4]
 Buď mojím pevným štítom
 a zažeň strachu tieň!
 Buď do tmy svetla svitom,
 buď silou v smrti deň!||
 I vtedy duša moja
 sa k Tebe privinie,
 tak vprostred smrti boja
 mi viera nezhynie. </lyrics>
</song>
