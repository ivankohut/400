<?xml version="1.0" encoding="UTF-8"?>
<song>
  <title>Doteraz nám pomáhal</title>
  <author>TEXT: anon., zo spevníka „Bratské piesne“, podľa čes. prekl. J. Bašteckého prel. Ľudovít Fazekaš; HUDBA: anon., starý český nápev „Franusův kancionál“</author>
  <hymn_number>303</hymn_number>
  <presentation>V1 V2 V3 V4 V5</presentation>
  <theme>ZBOROVÝ ŽIVOT / Zhromaždenia Božieho ľudu; </theme>
  <lyrics>[V1]
 Doteraz nám pomáhal
 Pán Boh dobrotivý,
 preto k Nemu obráťme
 zrak svoj dúfanlivý,||
 odkiaľ pomoc prichádza
 nám vždy v pravej dobe,
 tam, kde duša nachádza
 nové sily v mdlobe.
[V2]
 Dosiaľ nie je prikrátka
 ruka Hospodina,
 veď On z lásky k hriešnikom
 poslal svojho Syna.||
 A či s Ním by nedával
 všetko, čo nám treba,
 ako otec láskavý
 dáva deťom chleba?
[V3]
 Pomáhal i pomôže
 Pán Boh svojim ďalej,
 preto v Neho skladajme
 stále všetku nádej.||
 O potrebách našich vie
 prv, než o ne lkáme
 a že rád nám pomáha,
 z Jeho slova známe.
[V4]
 Hoci neraz pochybnosť
 s úzkosťou sa snúbi,
 že Pán splniť zabúda
 slávne svoje sľuby,||
 no On sám vie najlepšie,
 čo nám môže škodiť,
 ako vyhnúť priepastiam,
 ako nás má vodiť.
[V5]
 Hospodin, čo s nami bol,
 bude všade s nami,
 do skonania sveta až
 nebudeme sami.||
 On nás cestou života
 verne podopiera,
 privedie raz ku cieľu,
 ktorý zrela viera.</lyrics>
  <user1>Spevník - 400 kresťanských piesní
Bratská jednota baptistov v SR
Rok vydania 2014</user1>
</song>