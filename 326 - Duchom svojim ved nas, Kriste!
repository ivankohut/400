<?xml version="1.0" encoding="UTF-8"?>
<song>
    <title>Duchom svojím veď nás, Kriste!</title>
    <author>TEXT: anon., zo spevníka „Spievajme Hospodinovi“, prel. Augustín Štefanec, upr. Jana Nagajová; HUDBA: William B. Bradbury, upr.</author>
    <hymn_number>326</hymn_number>
    <presentation>V1 V2 V3</presentation>
    <theme>ZBOROVÝ ŽIVOT / Modlitebné stretnutia; </theme>
    <lyrics>[V1]
 Duchom svojím veď nás, Kriste,
 buď nám pevnou oporou, 
 by sme slovo Tvoje čisté
 zvestovali s pokorou!||
 Tam, kde mnohé zvody sveta 
 hrozia pádom, sklamaním,
 ochráň každé svoje dieťa 
 svojou láskou, žehnaním! 
[V2]
 Zmocni ruky naše znova, 
 ktoré k Tebe spíname, 
 nech nás dvíha milosť nová,
 lebo často klesáme!||
 Roznieť chabej viery plameň,
 spevni kroky našich nôh, 
 tiene obáv z duše zažeň, 
 veď si veľký Pán a Boh! 
[V3]
 Zjednoť, Pane, cirkev svoju,
 obmy krvou z Golgoty,
 aby smela službu Tvoju 
 konať plná ochoty!||
 Kiežby každý, kto Ťa pozná,
 vždy Ti verne slúžiť chcel.
 Milosť Tvoja spásonosná 
 dá nám uzrieť slávny cieľ. </lyrics>
</song>
