<?xml version="1.0" encoding="UTF-8"?>
<song>
  <title>Noc v Getsemanskej záhrade</title>
  <author>TEXT: William B. Tappan, prel. Karol Synovec; HUDBA: William B. Bradbury</author>
  <hymn_number>63</hymn_number>
  <presentation>V1 V2 V3 V4 V5 V6</presentation>
  <theme>PÁN JEŽIŠ KRISTUS / Zápas v Getsemane - Zelený štvrtok; </theme>
  <lyrics>[V1]
 Noc v Getsemanskej záhrade.
 Kto opíše, čo prežil tam
 Pán Ježiš, vediac o zrade,
 kde na modlitbách
 bdel tak sám?
[V2]
 Noc v Getsemane, všetci spia.
 Aj tí, čo mali pri Ňom stáť.
 Len anjel k Nemu blíži sa
 Mu slúžiť, silu v srdce vliať.
[V3]
 Až trikrát k Bohu volá Pán:
 „Môj Otče, ak len možné je,
 nech kalich tento odíde,
 však Tvoja vôľa len sa staň!“
[V4]
 Je noc. Pán skončil ťažký boj.
 Strach, úzkosti cit pominul.
 Hoc v diaľke hučí vrahov roj,
 Pán učeníkom pokynul:
[V5]
 „Už vstaňte! Priblížil sa čas.
 Syn človeka je zradený.
 Kým nového dňa svitne jas,
 už bude na smrť vydaný.“
[V6]
 Aj za mňa, Spasiteľu môj,
 si musel horký kalich piť.
 Ó, pomôž dobrý viery boj
 mi viesť a s Tebou zvíťaziť!</lyrics>
  <user1>Spevník - 400 kresťanských piesní
Bratská jednota baptistov v SR
Rok vydania 2014</user1>
</song>