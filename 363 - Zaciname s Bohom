<?xml version="1.0" encoding="UTF-8"?>
<song>
    <title>Začíname s Bohom</title>
    <author>TEXT: Frances Ridley Havergal, prel. Milan Šramo; HUDBA: Franz Josef Haydn</author>
    <hymn_number>363</hymn_number>
    <presentation>V1 C V2 C V3 C V4 C</presentation>
    <theme>ZBOROVÝ ŽIVOT / Starý a nový rok; </theme>
    <lyrics>[V1]
 Začíname s Bohom
 tento nový rok,
 On nám bude žehnať
 každý ďalší krok.||
 Počúvajme nežný,
 tichý Otcov hlas,
 ktorým milo teší,
 vyučuje nás!
[C]
 Napred, deti svetla,
 netreba sa báť,
 Božie slovo platnosť
 má i bude mať!
[V2]
 „S tebou som Ja, tvoj Boh,
 na Mňa stále hľaď!
 Podopriem ťa, zdvihnem,
 večne ťa mám rád.||
 Povolaný navždy,
 vyvolený môj,
 predo Mnou choď v pravde
 celý život svoj!“
[V3]
 Večná Božia láska
 starosť o nás má,
 smädným dušiam zdarma
 živú vodu dá.||
 Posilňuje slabých,
 smutných poteší,
 hriešne duše spasí,
 k sebe pojme si.
[V4]
 Nesklame nás nikdy,
 neopustí nás,
 Jeho večnú zmluvu
 neporuší čas.||
 Jeho sľubom verme,
 netreba sa báť!
 Boh nám v novom roku
 bude pomáhať. </lyrics>
    <user1>Spevník - 400 kresťanských piesní
Bratská jednota baptistov v SR
Rok vydania 2014</user1>
</song>