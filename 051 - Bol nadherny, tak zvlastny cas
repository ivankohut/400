<?xml version="1.0" encoding="UTF-8"?>
<song>
    <title>Bol nádherný, tak zvláštny čas</title>
    <author>TEXT: Edmund H. Sears, podľa čes. prekl. J. Rundusa prel. Jana Nagajová; HUDBA: Richard S. Willis</author>
    <hymn_number>51</hymn_number>
    <presentation>V1 V2 V3 V4</presentation>
    <theme>PÁN JEŽIŠ KRISTUS / Narodenie - Vianoce; </theme>
    <lyrics>[V1]
 Bol nádherný, tak zvláštny čas
 a vánok tíško vial,
 keď anjel s chórom nebeským
 dar spásy zvestoval:||
 „Buď sláva Bohu na nebi
 a pokoj na zemi,
 veď Knieža mieru z výsosti
 dnes vám bol poslaný!“
[V2]
 Svet môže počuť piesne hlas
 a v tichu vnímať zvesť.
 Čo spieval zástup anjelov,
 znie stále ešte dnes.||
 Kde vládne zmätok, nepokoj
 a stony žalosti,
 Boh svojho Syna dáva nám
 a s Ním dar milosti.
[V3]
 Hľa, zem je hriechom spútaná
 a nechce stíchnuť boj.
 No človek búrkou zmietaný
 nájsť túži pokoj svoj.||
 Nech zaznie pieseň anjelská,
 že hriešnik nádej má,
 veď narodil sa Záchranca
 a láska nezmerná.
[V4]
 Je blízko slávna hodina,
 čas dávno čakaný,
 keď Knieža mieru vráti sa
 a zem si podmaní.||
 Tu znova zaznie glória,
 spev chvály radostnej.
 Aj náš hlas vďačne zajasá,
 že smie sa pridať k nej. </lyrics>
    <user1>Spevník - 400 kresťanských piesní
Bratská jednota baptistov v SR
Rok vydania 2014</user1>
</song>