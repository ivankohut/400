<?xml version="1.0" encoding="UTF-8" standalone="yes"?>
<song>
    <title>Hrad prepevný</title>
    <author>HUDBA: Martin Luther; TEXT: Martin Luther, podľa čes. prekl. J. Třanovského prel. Jana Nagajová,</author>
    <hymn_number>190</hymn_number>
    <presentation>V1 V2 V3 V4</presentation>
    <theme>BOŽIE DIELO ZÁCHRANY ČLOVEKA / Istota spasenia; </theme>
    <lyrics>[V1]
 Hrad prepevný je Boh, náš Pán, štít pevný, výzbroj istá. On chráni nás, keď proti nám sám diabol útok chystá. Ten starý nepriateľ zničiť by nás chcel. Úskok, lesť a klam je mocná jeho zbraň. S kým porovnať sa môže? 
[V2]
 Zdroj sily k boju nie je v nás a prehry sú nám známe. Boh poslal Syna v pravý čas, v Ňom Spomocníka máme. Tak vierou hľaďme Naň, On je Kristus, Pán! Spozná celý svet, že mocnejšieho niet, On vyhrá v každom boji! 
[V3]
 Hoc diabol s mocou temných síl nás pohltiť si žiada, my vieme, Boh ho porazil, tak márne siete spriada! Už má len krátky čas, neohrozí nás. Sláva Kristovi! On slovo vysloví a zmarí plány diabla. 
[V4]
 To slovo pravdy nezdolné je pevné ako skala. Duch Boží, v moci víťaznej, je pomoc naša stála. Svet všetko vziať nám smie, čo nám vzácne je, jedno nevie však, že nemôže nám vziať vlasť večnú, poklad v nebi! </lyrics>
</song>
